# Tervetuloa LUKE:n koekalastuksen QField-kokeilun ohjesivuille!

Täältä löydät ohjeet, miten mobiilitiedonkeruuseen tarkoitettua QField-sovellusta[^0_index-1] voidaan käyttää Luonnonvarakeskuksen koekalastusprosessien tietotarpeiden täyttämiseen.

[^0_index-1]: [QField](https://qfield.org) on avoimen lähdekoodin mobiilisovellus paikkatiedon keräämiseen ja editoimiseen mobiilipäätelaitteilla.

Koko työnkulku pääpiirteissään:

1.  Avaa QGIS-projektitiedosto tietokoneella QGIS-ohjelmalla[^0_index-2].
2.  Lisää tarvitsemasi taustakartat ja muut karttatasot.
3.  Paketoi QGIS-projekti QField-yhteensopivaan muotoon QFieldSync-lisäosalla.
4.  Siirrä paketoidun projektin kansio mobiililaitteelle.
5.  Avaa projekti mobiililaitteessa QField-sovelluksella.
6.  Kerää tiedot mobiililaitteella.
7.  Siirrä tiedostot takaisin tietokoneelle ja synkronoi ne QGIS-projektiin QFieldSync-lisäosalla.
8.  Tee tarvittavat lisäykset ja muutokset QGIS-ohjelmassa.
9.  Vie tiedot QGISistä haluamaasi tiedostomuotoon (esim. .xlsx, .csv, .gpkg).

[^0_index-2]: [QGIS](https://qgis.org) on paikkatiedon työasemaohjelmisto. Myös QGISin lähdekoodi perustuu avoimen lähdekoodin lisenssiin.
